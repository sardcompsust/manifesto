Il Manifesto
=============

A. Cosa facciamo e perché lo facciamo
-------------------------------------

1.  Creiamo software per consentire lo sviluppo sostenibile in Sardegna perché
    crediamo che la tecnologia abbia un ruolo da svolgere nell'affrontare le
    sfide sociali e ambientali.
2.  Usiamo le tecniche di *data science* per migliorare la comprensione di
    ambiente, economia e società sarde perché pensiamo che il successo dello
    sviluppo può venire solo da una buona comprensione.
3.  Apriamo il nostro lavoro e le nostre risorse a tutte le discipline perché
    pensiamo che solo svolgendo un lavoro interdisciplinare possiamo affrontare
    le sfide dello sviluppo sostenibile.
4.  Diamo potere alle comunità locali in Sardegna attraverso il nostro lavoro,
    perché pensiamo che lo sviluppo può essere sostenibile solo se sostenuto
    dalle comunità locali *dall'interno*.
5.  Lavoriamo per la comunità sarda e solo per essa perché vogliamo mantenere i
    nostri sforzi concentrati.
6.  Per assicurarci che i nostri sforzi siano concentrati sui nostri obiettivi,
    utilizziamo la seguente definizione: lo sviluppo sostenibile è lo sviluppo
    che:
    * sostituisce qualsiasi risorsa (naturale e creata dall'uomo) con risorse di
      uguale o maggior valore,
    * non compromette un tipo di risorsa per un altro,
    * può essere mantenuto per un tempo indeterminato,
    * non necessita di aiuti di stato per il suo mantenimento,
    * fornisce posti di lavoro a tempo pieno alle persone nella comunità,
    * mantiene le entrate finanziarie all'interno della comunità.
7.  Sosteniamo altre organizzazioni e iniziative in linea con ciò che facciamo
    perché il nostro successo dipende anche dal loro successo.
8.  Informiamo le istituzioni, per assicurarci che abbiano dati accurati per
    prendere le decisioni migliori.
9.  Informiamo il pubblico per assicurarci che siano a conoscenza dei nostri
    sforzi e che siano consapevoli di ciò che accade nella comunità e
    nell'ambiente. Per fare questo, usiamo un linguaggio chiaro e semplice.
10. Utilizziamo standard tecnici elevati perché vogliamo essere sicuri che ciò
    che facciamo possa essere utilizzato e mantenuto il più facilmente
    possibile.
11. Produciamo un lavoro rigoroso perché vogliamo che abbia importanza. Vogliamo
    che il nostro impatto sia il più alto possibile.
12. Crediamo che la cultura sia una forma di risorsa creata dall'uomo e vogliamo
    aggiungere valorizzare la cultura sarda utilizzando e accrescendo il
    prestigio delle lingue della Sardegna. Per questa ragione:
    * usiamo l'inglese e una qualsiasi lingua locale sarda per le comunicazioni
      interne,
    * usiamo l'inglese, una qualsiasi lingua locale sarda, e l'italiano per
      comunicazioni scritte esterne,
    * usiamo il più possibile una qualsiasi lingua locale sarda per ogni tipo di
      comunicazione,
    * per "lingua locale sarda" si intende una delle seguenti: sardo (nelle
      varianti logudorese o campidanese), catalana, gallurese, sassarese, o
      tabarchino. L'unica cosa importante è che il testo sia scritto
      correttamente, secondo regole ortografiche pubblicate.
13. Miriamo ad essere un modello per altre iniziative nel mondo perché le
    conseguenze dello sviluppo non sostenibile, in particolare il degrado
    ambientale, interessano tutte le comunità del mondo.
14. Accettiamo qualsiasi contributo da chiunque purché non sia necessario un
    compromesso con i contenuti di questo Manifesto. Questo perché abbiamo
    bisogno di ottenere tutto l'aiuto possibile per raggiungere i nostri
    obiettivi.

B. Cosa non facciamo e perché non lo facciamo
---------------------------------------------

1.  Non svolgiamo alcun lavoro che non implichi il calcolo o l'analisi dei dati,
    perché vogliamo concentrare i nostri sforzi.
2.  Non effettuiamo lavori su richiesta di aziende perché noi stessi non siamo
    un'azienda.
3.  Non produciamo software closed-source perché vogliamo che il nostro lavoro
    sia utile al maggior numero di persone possibile. Tuttavia, possiamo usare
    software non open-source come riteniamo opportuno.
4.  L'iniziativa non è affiliata a partiti politici perché non vogliamo che sia
    messo in dubbio il rigore del nostro lavoro.
5.  Non sviluppiamo applicazioni militari.
6.  Non lavoriamo su nulla che supporti qualsiasi forma di aiuto di stato
    perpetuo (*assistenzialismo*) perché non pensiamo che sia sviluppo
    sostenibile.
7.  Non sviluppiamo nulla che supporti lo sviluppo non sostenibile in nessuna
    sua forma.

C. I nostri valori
------------------

I seguenti sono i *valori* che applichiamo a tutto ciò che facciamo all'interno
dell'iniziativa.

#### Ragione
Siamo guidati dalla ragione. Giustifichiamo ciò che facciamo con argomenti
rigorosi al meglio delle nostre capacità. Vogliamo essere obiettivi e non
permettiamo che il nostro lavoro sia influenzato dalle nostre convinzioni
personali.

#### Empatia
Proviamo empatia con le persone con cui interagiamo. Forniamo feedback
costruttivi in modo rispettoso perché l'intera iniziativa beneficia della
crescita personale e dell'apprendimento di ogni partecipante. Riconosciamo e
apprezziamo i contributi.

#### Altruismo
Non miriamo a ottenere benefici politici o economici dal nostro lavoro
all'interno del iniziativa.